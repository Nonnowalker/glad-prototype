<!--CHAPTER_ID:7-->
<!--TITLE:Sabbie Mobili-->

Ti avventuri nella brughiera nella direzione in cui è sparita la grande ombra. La pioggia ha infradiciato il terreno e grosse pozze fangose punteggiano la pianura. La morbidezza del terreno sembra all’inizio un buon alleato, perché ti permette di riconoscere le tracce fresche lasciate dal tuo nemico. A giudicare da queste impronte, si tratta di un essere bipede, con piedi da ungulato simili a quelli di una gigantesca capra. Valuti che la massa della creatura debba essere considerevolmente superiore a quella di un uomo, fosse anche un Dunadan o un corpulento Beorniano.

Purtroppo, sei così concentrato sulle tracce che non ti rendi conto di finire nel bel mezzo di una pozza di sabbie mobili. Sprofondi immediatamente fino alla cintura e con orrore senti che la melma ti sta lentamente risucchiando. Senza lasciarti prendere dal panico, ti liberi del pesante zaino e con estrema cautela ti distendi prono, cercando di strisciare galleggiando verso il bordo della pozza. Arrivi così ad afferrare un ciuffo d’erba ben radicato, e con uno sforzo estremo dettato dalla disperazione riesci infine a raggiungere una porzione di terreno più compatto e ad issarti prima sui ginocchi, ed infine sulle piante dei piedi. Sei completamente lordo di fango, ed hai dovuto abbandonare lo zaino. Ma quantomeno sei ancora vivo e puoi proseguire la tua caccia.

<!--EFFECT:ITEM_REMOVE|Zaino-->

Continui dunque a seguire le tracce della misteriosa creatura ed infine giungi ad un isolato boschetto di betulle. Le impronte si perdono entrando nel circolo di alberi sparuti, dall’interno del quale proviene il pianto disperato di un lattante. Non hai altra scelta che avventurarti nel del boschetto, concedendo così al tuo nemico il vantaggio di aver scelto il luogo dello scontro.

---
CHOICES:
- text: Entra nel boschetto | target: 171