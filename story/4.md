<!--CHAPTER_ID:4-->
<!--TITLE:Fuga dal Gigante-->

Devi dare fondo a tutte le tue forze per riuscire a mantenerti aggrappato alla parete scivolosa e proseguire nell’ascesa. Sotto di te senti che il Gigante impreca e si lamenta, mentre cerca un nuovo macigno da scagliare. Sei però più veloce di lui, e raggiungi un’apertura fra le rocce da cui parte uno stretto passaggio che ti conduce infine lontano dal mostro.

Anche Erenda è riuscita a mettersi in salvo seguendo la stessa via. Vi ritrovate quindi assieme, ansimanti, alla fine dello stretto sentiero, e vi acquattate nell’ombra con le orecchie attente a percepire ogni minimo segno che indichi l’avvicinarsi del Gigante. Fortunatamente nessun suono giunge dalla direzione da cui siete venuti. Quando infine sorge l’alba, il temporale è passato da un pezzo. Siete completamente fradici, ma perlomeno ancora in vita. Con cautela tornate sul sentiero principale e proseguite quindi verso est.

---
CHOICES:
- text: Prosegui verso est | target: 109